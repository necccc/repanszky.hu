---
title: "Mikor forduljunk orvoshoz?"
description: "Legegyszerűbb válasz a kérdésre, hogy hamarabb, mint ahogy magunk mennénk, ha betegek lennénk. Általánosságban ugyanis elmondható az, hogy a házi kedvencek nagy része nem akar gondot okozni a gazdájának, vagy esetleg annyira örül, ha foglalkoznak vele, hogy elfelejti minden gondját-baját."
categories:
- publikaciok
---

<p><strong>Esetek, amikor résen kell lenni</strong></p>

<p>Ilyen például az idősebb állatok sántasága. A gazdi észreveszi, hogy valami nem stimmel, és kiderül hogy régóta ízületi gyulladása vagy az állatnak, ami biztosan fájdalommal jár. Jogosan feltételezi a gazdi, hogy nincs fájdalom, mert az állat nem jelzi, vagy csak minimálisan, de ez csak a fent indokok miatt, van.</p>

<p>Másik eset, amikor elbújik az állat és sokáig fel sem tűnik a gazdinak, a rendellenesség, csak mikor már nagy a baj. Ilyen pl. mikor szép csendben az ágy alatt, vagy kerti kutya a házában teljesen szétnyal egy kis sebet, mert „ráér” és jólesik neki. Macskáknál sokszor csak 2 nap után veszik észre, hogy nem tud vizelni, amikor már erős görcsei vannak az állatnak, mivel a macskaalom jó eséllyel nem a lakás legfrekventáltabb részében van. Amíg a tulajdonos azt hiszi, hogy a cica alszik valahol, addig szegény akár egész nap gubbaszt az almon és próbál pisilni.</p>

<p><strong>Jobb feleslegesen, mint túl későn</strong></p>

<p>Egy biztos, ha <em>feleslegesen</em> hívjuk az állatorvost, sokkal jobb, mintha <em>későn</em> hívjuk. Vannak esetek, amikor a figyelmes gazdi elmondása alapján már<em> lehet sejteni</em> a baj okát, és lehet tanácsot adni – akár telefonon –&nbsp;legalább olyan szinten, hogy nagy a baj és azonnal indulok, vagy várjunk még fél napot, hogy lássuk milyen irányba fejlődnek a tünetek.</p>

<p>Tehát még egyszer: inkább egy telefon, vagy egy felesleges kiszállás, mint egy elkésett kezelés miatt elvesztett állat.</p>
