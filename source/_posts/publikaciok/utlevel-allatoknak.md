---
title: "Útlevél állatoknak"
description: "Egyre többet utaznak külföldre úgy a gazdik, hogy kedvencüket is magukkal viszik,nem is beszélve a kiköltöző családokról. Sok szálláshely kifejezetten őket célozza meg állatbarát programjaival, illetve a kedvenceknek messzemenően megfelelő tartási hellyel. Gyakorlatilag ugyanazt látjuk, mint a gyerekbarát hotelek esetében."
categories:
- publikaciok
---

**Miként lehet útlevélhez jutni?**

Útlevelet (EU-s kisállat-útlevél) magán-állatorvostól lehet kapni, pl. tőlem. Kék színű, belül pedig egy oltási könyvhöz hasonló. Addig érvényes, ameddig a beleírt veszettség elleni védőoltás érvényes (általában egy évig). Amint újra beoltom az állatot, megint érvényes lesz egy évig az útlevél. 13 bejegyzés fér bele, tehát 13 évig újraérvényesíthető.

**Tudnivalók az Európai Unióba készülőknek**

 - Ha van 21 napnál régebbi veszettség elleni oltása az állatnak, akkor azonnal érvényes
 - 3 hónapos kor alatt nem oltunk veszettség ellen
 - Az állatot mikrochippel meg kell jelölni (ez a jelen helyzetben úgyis kötelező, tehát nem jelent plusz költséget)
 - Beültetés: 2 perc, papírmunka 5 perc.

**Az Európai Unión kívül**

Az Európai Unión kívülre az EU-s útlevélen kívül minimum +1db dokumentum kell (USA és nem EU-tagországok). Ez egy járványmentességi igazolás, amit a helyileg illetékes hatósági állatorvos ad ki, 3000 Ft-os illetékbélyeg ellenében (+útlevél, vagy oltási könyv + egészségügyi igazolás tőlem, amit visz magával a tulajdonos). Arról szól, hogy az állat tartási körzetében nem fordult elő járványos megbetegedés. Ez az igazolás 6 napig érvényes, azaz 6 napon belül ki kell vele menni az országból. Visszafele akkor jön, amikor akar, mert hazajön az állat, de bizonyos országokból visszafelé kérhetnek veszettség elleni titervizsgálati laboreredményt (ez azt jelenti, hogy az állat vérében megfelelő mennyiségű veszettség elleni ellenanyag van, amit egy laborvizsgálat igazol). Ezt érdemes itthon megcsináltatni utazás előtt minimum 2-3 héttel elkezdve. Ha sikerül elérni a hatósági állatorvost, a papír kiállítása 10 perc a hivatalban, előtte okmánybélyeg vásárlás 10-15 perc a Postán.

**Brit változás**

Jó hír: Nagy-Britanniában jelentősen enyhült a kisállat-beléptetési procedúra, kis odafigyeléssel akadálymentes a bejutás.

**Bonyolultabb a helyzet**

Ausztrália, Új-Zéland, Dél-Amerika, Dél-Afrika, Távol-Keleti országok (esetleg Skandinávia) külön-külön rendszerben határozzák meg a feltételeket: kérnek vizsgálatokat bizonyos betegségekre, parazitákra, és kérnek megelőző kezeléseket is. Mindezt legbiztosabban&nbsp;<em>az adott ország nagykövetségén érdemes megtudakolni</em>&nbsp;(írásban).<br>
Madár, hüllő, rovarok, nagyállatok, gazdasági haszonállatok, vadásztrófeák szállítása teljesen más, természetesen segíteni tudok ebben is.

__Fontos, hogy idejében kezdjen az ügyintézéshez!__

**Megvalósítás menete**

 - A gazdi telefonál vagy ír egy e-mailt / SMS-t
 - Én tanácsot adok
 - Időpont egyeztetés után az állatorvosra vonatkozó részt megoldom.

**További naprakész információk**

A Magyar Állatorvosi Kamara&nbsp;<a title="Magyar Állatorvosi Kamara - külföldi utazások" href="http://www.maok.hu/allatutlevel/utazasok" target="_blank">utazásokkal kapcsolatos</a>&nbsp;és&nbsp;<a title="Magyar Állatorvosi Kamara - állatútlevél" href="http://www.petpassport.hu/" target="_blank">állatútlevélre vonatkozó</a>&nbsp;weboldalait érdemes tanulmányozni.
