---
title: "FIGYELEM! Kötelező ebösszeírás – bírsággal sújtható, aki nem teszi meg!"
date: 2013-11-21
categories:
- aktualitasok
---


**Kedves Kutyatulajdonos Gazdik!**

A Zuglóban jelenleg zajló ebösszeírás kapcsán szeretnék segítséget nyújtani az űrlap kitöltéséhez.&nbsp;Röviden: _az ebösszeírás törvény által kötelező_, tehát meg kell csinálni, hátrány nem származik belőle, előnye, hogy nem kell bírságot fizetni az elmaradás miatt.

Maga az űrlap tartalmaz olyan kérdéseket, melyek „halandó” számára esetleg nehezen értelmezhetőek, nem is beszélve az állat elhullását firtató kérdésről. Ez feltehetően azért van így, mert az országos PetVetData (a Magyar Állatorvosi Kamara állatorvosi nyilvántartó rendszere) rendszer alapján lett az űrlap megszerkesztve és véletlenül benne maradt ez-az, ami a későbbi nyilvántartást a Hivatal számára megkönnyíti, a Gazdikat ugyanakkor nyugtalaníthatja.

**Kitöltés és bejelentés:**


 - Kézzel, mechanikus módon: a Zuglói Lapokban lévő űrlapon, vagy a Polgármesteri Hivatalban elérhető űrlapon, vagy az internetről PDF formátumban letölthető és utána _üresen_ (!) kinyomtatandó űrlapon lehet, amit Postán, vagy személyesen lehet leadni az Önkormányzatnál.
 - Elektronikusan:&nbsp;a <a title="Ebösszeírás elektronikusan" href="http://devel.zuglo.hu/eb" target="_blank">devel.zuglo.hu/eb</a> oldalon (ha épp nem működik, később remélhetőleg fog, vagy próbálja a Ctrl+F5 billentyűk egyszerre történő megnyomásával frissíteni az oldalt) értelemszerűen ki kell tölteni minden mezőt.


**Kitöltési javaslatok:**

 - <span style="text-decoration: underline;">Dátumok:</span> kötőjellel kell elválasztani, csak ezt a formátumot engedi a rendszer (pl.: 2013-11-21).&nbsp;A dátumokra általánosan érvényes (kivéve veszettségi oltás!, ld. lejjebb), hogy ha nem tudjuk pontosan a chip beültetést, vagy a kutya születését, akkor meg kell tippelni és egy közelítő dátumot beírni.
 - <span style="text-decoration: underline;">Immunizálás időpontja:</span> az oltás napja, érvényessége egy év, tehát egy évvel későbbi időpontot kell beírni, az előbb leírt dátum formátumban.
 - <span style="text-decoration: underline;">Veszettségi oltás:</span> csak ez az oltás fontos, a&nbsp;vakcina neve lehet: Rabisin, Canigen R, Eurican LR, Nobivac LR, Biocan R, stb. az oltási könyv IV-es oldalán található. _A dátumát kötelező&nbsp;pontosan megadni!_
 - <span style="text-decoration: underline;">Vakcina gyártási szám:</span> a matricán található a vakcina neve mellett. A formátuma lehet L123456, vagy 12AB, vagy A123B12, mellette van a lejárati idő, de az nem érdekes. Amennyiben kézzel lett beírva az oltás, az oltóanyag neve alatti kézzel írt számsor a gyártási szám. Ezt kötelező beírni az oltó állatorvosnak!
 - <span style="text-decoration: underline;">Oltási könyv száma:</span> a könyv borítójának belső oldalán található.
 - <span style="text-decoration: underline;">Ivartalanítás időpontja és az ivartalanítást végző állatorvos:</span> egyértelműen ki kell derüljön, hogy ivartalanítva van-e az állat; elvileg ki kell tölteni, de ezt sok esetben erről nincs információ – a lényeg, hogy egy körülbelüli dátum legyen, az állatorvoshoz pedig húzni kell egy „–”&nbsp;&nbsp;jelet.
 - <span style="text-decoration: underline;">Mezők kitöltése:</span> elvileg minden mező kitöltése kötelező, de pl. a „mintázat”&nbsp;feliratúhoz nyugodtan írhat egy „–”&nbsp;jelet, vagy beírhatja, hogy „egyszínű”, vagy egy tricolor kutyánál elég csak felsorolni a bundájának három színét.
 - <span style="text-decoration: underline;">Bejelentés megtörténtének bizonyítása:</span>&nbsp;a rendszer _helyesen kitöltött_ email cím esetén automatikus visszajelzést küld a megadott címre.&nbsp;A személyes leadásnál kell kérni egy elismervényt, a Postán úgyszintén, vagy ajánlottan kell feladni.



_További információk: a Polgármesteri Hivatalban Dr. Drávai Bernadett pontos és naprakész információkkal szolgál és nagyon kedves, türelmes. A tájékoztatásért ezúton is köszönet Neki!_

Kedves Gazdi, Ha egyéb kérdés van, írjon, vagy hívjon!
Üdvözlettel:
Dr. Répánszky Ádám állatorvos<br>

<a title="Dr. Répánszky Ádám állatorvos" href="http://www.repanszky.hu" target="_blank">www.repanszky.hu</a>
<a href="mailto:info@repanszky.hu" target="_blank">info@repanszky.hu</a>
06-30-852-15-92